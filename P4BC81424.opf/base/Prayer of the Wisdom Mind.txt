༄༅། །ཨོ་རྒྱན་ཆེན་པོའི་གསོལ་འདེབས་བཞུགས།

ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ།  །
ངོ་བོ་བློ་འདས་སྤྲོས་པ་བྲལ་བའི་དབྱིངས།  །
རང་རིག་བླ་མ་མཚོ་སྐྱེས་རྡོ་རྗེ་འཆང༌།  །
དགོངས་ཀློང་འདུ་འབྲལ་མེད་ལ་གསོལ་བ་འདེབས།  །
ཡེ་ཤེས་དགོངས་པའི་རྩལ་ཆེན་རྫོགས་པར་ཤོག  །

རྩ་གསུམ་ཀུན་འདུས་ཨོ་རྒྱན་ཆེན་པོ་ལ།  །
ཡིད་ཆེས་མོས་གུས་གདུང་བས་གསོལ་འདེབས་ན།  །
སྐྱེ་བ་ཀུན་ཏུ་འབྲལ་མེད་རྗེས་བཟུང་ནས།  །
དོན་གཉིས་ལྷུན་གྱིས་གྲུབ་པའི་བཀྲ་ཤིས་ཤོག  །

ཤིང་བྱི་ཟླ་༡༡ཚེས་༡༧ལ་འཇམ་དབྱངས་ཆོས་ཀྱི་བློ་གྲོས་པས་གསོལ་བ་བཏབ་པའོ།།  །།